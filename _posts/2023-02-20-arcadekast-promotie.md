---
layout: post
permalink: /droomborrel/arcadekast-promotie
title: Arcadekast promotie
---

<img src="/assets/post/arcadekast/arcademachine.png" style="float:right;">
Hij valt meteen op, de Streetfighter II Arcade kast. SF II zul je er niet meer op vinden, maar wel toegang tot alle digitale omgevingen die ontwikkeld zijn door de studenten, tenminste, daar werken we naar toe :-)

Op dit moment is de digitale versie van het Technovium speelbaar. Dat wil zeggen dat je door een digitale wereld kunt lopen met hierin modellen van het Technovium en enkele woningen in aanbouw. Daarnaast kan je deelnemen aan een race- of robot-programmeerspel.
Uiteindelijke doel is om deze kast te plaatsen in de hal van het Technovium. Ter vermaak van studenten, maar ook om tijdens open dagen te laten zien wat onze ICT en CT studenten aan het ontwikkelen zijn.

Daartoe hoeft het niet beperkt te worden. Uiteindelijk moet er naast de Arcade kast ook een fysieke maquette van het Technovium komen te staan, met hierin ook elektronica die gekoppeld is of digitaal aan te sturen vanuit de Arcade kast (of een van de digitale werelden die van daaruit te bereiken is).

En hoe gaaf zou het niet zijn om in plaats van de prefab trespa kast die het nu is, hiervoor in de plaats een volledige eikenhouten (of combinatie van houtsoorten) kast te ontwerpen, te laten maken en neer te zetten als promotie voor onze meubelmakersopleiding.

<!--Deze kast is een mooi voorbeeld van hoe we de digitale wereld van het Technovium kunnen gebruiken om de fysieke wereld te promoten en andersom. En dat is precies wat we met Technovium Unlimited willen bereiken. -->



